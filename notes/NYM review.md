# NYM: огляд протоколу

## Загальний огляд
NYM це мережевий протокол, що дозволяє приховати дані та запобігти стеженню. Для цього, він використовує Mixnet, що є децентралізованою мережею вузлів, якою керують різні оператори, заохочені за допомогою винагород NYM token. Таким чином криптовалюта створює мотивацію для вузлів підтримувати цю децентралізовану систему. 

Для участі, непотрібно піднімати власний вузол (але за бажанням це можливо), а просто підключитися до мережі через клієнт Nym.

Ідея Nym досить проста: пакетизувати і змішати разом IP трафік багатьох користувачів у Mixnet. На високому рівні, змішування відбувається у вузлах локально і відпускається із деякою затримкою, таким чином вихід повідомлення із вузла має розмірну ймовірність з іншими. Мікшування відбувається за допомогою Loopix підходу, де маршрут трафіку обирається незалежно від кожного повідомлення, і пакети, на які розділяється повідомлення йдуть не напряму на 3 рівні Mix вузлів, а через вхідні та вихідні вузли . А самою пакетизацією займається Sphinx протокол, що оброблює пакети таким чином, що будь-хто хто спостерігає за трафіком не може відрізнити пакети з деяким корисним навантаженням від порожніх. Тобто, відбувається шифрування у зворотному напрямку маршруту проходження пакетів. Як вже було зазначено, в мережі є порожні пакети, які допомагають вирівняти потік пакетів і зробити зашумлений потік. 

Вузли можуть працювати у трьох режимах, що були згадані вище: Mix вузол, вхідний або вихідний шлюз. Вхідний шлюз, окрім зберігання повідомлень, поки користувачі офлайн, може робити перевірку доказу доступу за обліковими даними (за увімкненої zk-nym - оплата за пересилання). Вихідний шлюз окрім зберігання повідомлень може взаємодіяти із інтернетом від імені клієнта.  

## Протокол Sphinx

Цей протокол по суті є пакетним форматом, що використовують для шифрування усіх повідомлень, які надсилають користувачі через мережу Mixnet. Шифрування пакетів відбувається досить просто. Кожний вузол на шляху між відправником і отримувачем може розшифрувати лише заголовок з адресою наступного вузла, зазначений час затримки і MAC для верифікації, а корисне навантаження шифрується ключем одержувача. Оскільки є можливість підміни пакетів, усі пакети містять HMAC, тому можна перевірити, чи повідомлення коректне.

Ми не будемо зачіпати деталі шифрування заголовків, оскільки це складна структура, однак зазначимо, що вона використовує DH, PRG, PRF (у цьому випадку є MAC) та PRP (шифр LIONESS). Якщо коротко, то створення повідомлень цієї структури вимагає від користувача створення спільних секретів з кожним mix вузлом, використовуючи випадково обраний елемент групи і публічний ключ вузла. Враховуючи те, що на кожному кроці (новому mix вузлу) відбувається засліплення деяким значенням, то вхідне повідомлення неможливо відрізнити від вихідного. 

## Економіка NYM

У більшій мірі все тримається на блокчейні, що підтримує мережу NYM. Таким чином, вузли, що працюють у мережі отримують винагороду як стимул. Розвиток мережі підтримується інвесторами. У 2023 році Polychain, KR1, Huobi Incubator, Eden Block... вклали $300М.

## Відгуки користувачів

Зазначається, що швидкість у захищеному режимі (тобто Mixnet) є доволі повільною, або навіть дуже... Однак це виправдовується тим, що загальна концепція NYM дійсно унікальна і надає безпеку в інтернеті. 
Детально про огляд [тут](https://www.howtogeek.com/hands-on-with-nymvpn/).




[Як NYM бореться з AI-моделями аналізом трафіку](https://www.reddit.com/r/nym/comments/1ipt1gu/aiaugmented_traffic_analysis_resistance_in_nyms/)



