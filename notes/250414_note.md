# Project M: nostr approach

Одним із можливих варіантів реалізації месенджера є побудова на базі інфраструктури [nostr] - децентралізованої соціальної платформи
для комунікації що складається з тонких клієнтів (як правило веб-додатки) та серверів-релеїв. Особливістю [nostr] є особлива система
[маршрутизації], що є з одного боку наївною, а з іншого боку досить виразною: клієнти мережі підключаються до множини релеєрів, на які
він бродкастить повідомлення. Відповідно клієнт отримувач підключається до однієї із нод-релеєрів, яка надсилає йому повідомлення.
Важливим при цьому є непорожність перетину множин релеєрів надсилача та отримувача.

Нами пропонується побудувати додаток месенджера на основі нашого гібридного [протоколу] для великих груп на платформі [nostr] 
в якості MVP.

Серед переваг такого підходу для MVP можна виділити:
- мережа [nostr] є децентралізованою та в певному сенсі стійкою до цензури, оскільки будь хто може підняти свій релей
- багато існуючих користувачів та екосистема [додатків], що дозволить просувати наш месенджер серед спільноти
- порівняно з іншими підходами відносно невелика складність реалізації, оскільки інфраструктура вже готова

Зазначимо що альтернативою до цього підходу є розробка власної децентралізованої платформи, що в довгостроковій перспективі може
бути значно краще з точки зору анонімності та інших очікуваних характеристик, проте складність такого підходу також є очевидною.

[додатків]: https://nostrapps.com/
[nostr]: https://nostr.com/
[протоколу]: https://www.overleaf.com/project/679b4c7dcc8fd2d1052f5849
[маршрутизації]: https://yakihonne.com/article/naddr1qvzqqqr4gupzp978pfzrv6n9xhq5tvenl9e74pklmskh4xw6vxxyp3j8qkke3cezqq2nskt2w9vx6dznfdvj64rpw4mk5nmxf3v9xsd0gdy