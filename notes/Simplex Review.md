**SimpleX** - це додаток, що пропонує технологію спілкування у чатах, як особисті, так і групові, використовуючи децентралізований підхід. Насправді він не є повністю децентралізованим, оскільки використовує сервери-релеї, що підтримують мережу.

Якщо говорити про загальну структуру, то додаток доволі незручний, хоча проект виглядає досить якісно зі сторони маркетингового опису. 
Початок роботи відбувається із реєстрації аккаунта, що вимагає буквально вашого майбутнього нікнейму (можна змінити пізніше). Окрім цього є можливість створювати інші профілі. 
Для спілкування з людиною, вам необхідно встановити із нею контакт. Це може відбутися за допомогою одноразового посилання, qr-коду чи simpleX адреси. Стандартно, як і в інших месенджерах, передачу запрошувальних посилань пропонують робити через надійний канал зв'язку (напр. Signal). Одразу після встановлення контакту, користувач може спілкуватися із новим контактом і додавати його у групи.
За замовчуванням у налаштуваннях стоїть обмеження на групи до 20 користувачів. Також з цікавого, що за замовчуванням пропонується надсилати попередню історію чату щойно доданому користувачеві, що ставить під сумнів шифрування у групі. Також ви можете увімкнути режим аноніма і кожне повідомлення буде надсилатися від ноунейма (можна увімкнути лише на початку створення групи; кидати запрошення учасникам необхідно по іншим каналам зв'язку).
Інфраструктура передачі повідомлень виглядає наступним чином: існують сервери (приблизно 20 від самого SimpleX), які призначаються для роботи. Вони міняються з часом (наче має можливість міняти і самому, але у ході експерименту не вдалося змінити...). В налаштуваннях є можливість змінити сервери на власні (описи створення також присутні)

SimpleX використовує криптографію, аналогічну до Signal, використовуючи алгоритм Double Ratchet. Окрім цього, вони запровадили KEM алгоритм для постквантової безпеки. 

*Чому шлях SimpleX не для нас?* SimpleX це месенджер, що за своєю природою повторив Signal з умовно децентралізованою архітектурою. Підхід з релеями є кращим за федеративну мережу як у Matrix і це дійсно викликає зацікавленість. Однак в безпекових планах є питання до того, як влаштована криптографія у групах. На додачу, навіть за умови правильної реалізації криптографічних алгоритмів, SimpleX все рівно має обмеження на групи через використання Double Ratchet. Тому цей протокол мав би цінність для нашого дослідження лише в частині реалізації мережевої архітектури, однак ця архітектура є обмеженою стандартними задачами Signal, а саме особисті чати, групи та дзвінки. 